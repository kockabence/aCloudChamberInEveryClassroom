---
layout: post
title:  "Hogyan építsünk ködkamrát?"
date:   2017-03-30 09:51:00 +0100
categories:
---
# Hogyan építsünk ködkamrát?

___

Amire mindenképpen szükség lesz:
* Faanyag
* víztiszta tömör polikarbonát
* alumínium lap, filcek
* izopropil alkohol
* szárazjég
* erős fényforrás

## Építés:
A kamra 3 jól elkülöníthető részből áll.

### Hűtő rész: (egy duplafalú doboz)
* Doboz alapja egy 44X24 cm-es deszka, 
* Külső fal 2 db 5X44 cm-es és 2db 5X20 cm-es lécből áll,
* Belső fal 2db 16X4.5 és 2db 31X4.5 cm-es lécből áll
* Minden fa vastagsága 2 cm és mindegy milyen fából készül.
Érdemes valamilyen festékkel vagy lazúrral átkenni a dobozt a hosszabb élettartam reményében. 

### Hőközvetítő rész: (fekete alumínium lap)
Alumínium lap ami 40X20X0.6 cm-es és egy speciális eljárással el van oxálva.

### Vizsgálótér: (átlátszó doboz)
A polikarbonát egy nagyon jó tulajdonságokkal rendelkező anyag, ami jól bírja a nagy hőmérséklet különbséget, ami szükségünk van csak sajnos ezt az anyagot otthoni körülmények között nem lehet ragasztani, mert a ragasztáshoz használt ragasztó erősen mérgező. A legjobb döntés megrendelni az alábbi paraméterek szerint: 1db 15X30 cm-es, 2 db 15X15 cm-es, 2db 29X15 cm-es lapokból készült dobozt. Minden polikarbonát lap vastagsága 0.5 cm.

Érdemes a doboz minden oldalának a felső sarkaiba egy-egy kicsi lyukat fúratni, hogy a filceket könnyebben fel lehessen függeszteni.
Szintén érdemes minél vastagabb filc anyagot beszerezni, hogy több izopropil alkoholt tudjon beszívni. A filcet 2db 5x30 cm-es csíkra és 2db 5X15 cm-es csíkra érdemes vágni.

## Egyéb alapanyagok:
* A szárazjeget sajnos otthoni körülmények között hosszútávon nem lehet tarolni, ezért közvetlenül a kísérlet előtt kell beszerezni. Egyszeri kísérletezéshez nagyjából 2-3 kg szükséges.

* Az erős fényforrást megoldhatjuk egy projektor segítségével vagy bármilyen a projektorhoz hasonló erősségű fényforrással.

